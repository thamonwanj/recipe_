อุปกรณ์เครื่องปรุงรส ข้าวผัดทะเล
กุ้งแชบ๊วยแกะเปลือกผ่าหลังไว้หาง	7 ตัว
ปลาหมึกกล้วยลอกเยื่อหั่นแว่น	150 กรัม
น้ำมันพืช	2 ช้อนโต๊ะ
หอมใหญ่สับหยาบ	1 ช้อนโต๊ะ
แครอทหั่นลูกเต๋าเล็ก	1 ช้อนโต๊ะ
ไข่ไก่	1 ฟอง
ข้าวสวย	2 ถ้วย
เนื้อปูแกะ	2 ช้อนโต๊ะ
มะเขือเทศเฉือนไส้ออกสับหยาบ	3 ช้อนโต๊ะ
น้ำมันหอย	2 ช้อนโต๊ะ
ซีอิ๊วขาว	2 ช้อนโต๊ะ
น้ำตาลทราย	2 ช้อนชา
พริกไทยป่น	1/2 ช้อนชา
ผักชีเด็ดใบสำหรับโรย	
ต้นหอมสำหรับกินแนม	
มะนาวหั่นชิ้น	

วิธีการทำ ข้าวผัดทะเล
1. ลวกกุ้งและปลาหมึกในหม้อน้ำเดือด แล้วตักขึ้นแช่ในน้ำเย็นทันที
2. ตั้งกระทะน้ำมันบนไฟกลางพอร้อน ใส่หอมใหญ่ ผัดพอสุกหอม ใส่กุ้งลวก ปลาหมึกลวก แครอท ผัดให้สุก ต่อยไข่ใส่ ผัดยีพอให้ไข่สุก ใส่ข้าวสวย ผัดเคล้าให้เข้ากัน ใส่เนื้อปู มะเขือเทศ
3. ปรุงรสด้วยน้ำมันหอย ซีอิ๊วขาว น้ำตาล และพริกไทย เร่งเป็นไฟแรง ผัดเคล้าให้เข้ากันดี ชิมรส ผัดให้ทั่วและแห้ง ปิดไฟ
4. ตักใส่จาน โรยใบผักชี เสิร์ฟกับต้นหอมและมะนาว
เพียงแค่นี้เราก็ได้เมนูอาหารตามสั่ง ข้าวผัดทะเล ไว้รับประทานแล้วครับ
เคล็ดลับ  การทำข้าวผัดให้เมล็ดข้าวสวย ไม่แฉะ ควรหุงข้าวให้เมล็ดข้าวสวยเล็กน้อย เมื่อหุงเสร็จแล้วเกลี่ยเมล็ดข้าวให้แยกจากกัน ผึ่งให้เข้าเย็น ส่วนกุ้งและปลาหมึกลวกก่อน เพื่อเอาน้ำในเนื้อกุ้งและปลาหมึกออก การลวกยังชาวยลดกลิ่นคาวได้อีกด้วย